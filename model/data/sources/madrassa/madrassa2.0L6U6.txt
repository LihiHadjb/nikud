כמעט סיימנו ללמוד את כל המספרים 1-100 בקורס!
יאי! איך אומרים את המספרים מאחת עשרה עד תשע עשרה שעוד לא למדנו?
די פשוט:
אִחְדַעְש,
טְנַעְש,
תַלַטַّעְש,
אַרְבַּעְטַעְש,
חַ'מַסְטַעְש,
סִטַّעְש,
סַבְּעַטַעְש,
תַמַנְטַעְש,
תִסְעַטַעְש. וזהו
אז אם שואלים אותי "קַדֵיש עֻמְרַכּ"? בן כמה אתה?
אני יכול להגיד חַמַ'סְטַעְש. חמש עשרה.
וּאִנְתִי קַדֵיש עֻמְרֵכּ? תַלַטַעְש.
אני בן 13.
אבל אפשר גם לענות תשובה מלאה יותר ולהגיד חַ'מַסְטַעְשַר סַנֵה. תַלַטַעְשַר סַנֵה.
אני בן 15 או 13 שנה.
אז חשוב לראות פה שני דברים: קודם כל, אם אני רוצה להגיד את המספרים 11-19 לפני שם עצם,
אני צריך להוסיף ר לסוף המספר. אַכַּם כְּתַאב בְּתִקְרַא
פִי (אל)סַנֵה? סִטַעְשַר כְּתַאבּ.
כמה ספרים אתה קורא בשנה?
שישה עשר ספרים.
הדבר השני שצריך לשים לב אליו הוא שהמילה שאחרי המספר הופיעה ביחיד.
לא אמרתי שישה עשר ספרים,
אלא שישה עשר ספר.
ולא אמרתי חמש עשרה שנים,
אלא חמש עשרה שנה.
זה בגלל חוק שלפיו מספרים מאחת עשרה ועד מאה -
תמיד יבואו אחריהם שמות עצם ביחיד.
חַ'מְסִין בִּנְת -חמישים בנות.
תַמַנְטַעְשַר סַנְדוִישֵה - שמונה עשרה סנדוויצ'ים.
תכף נראה את זה שוב.
זאת הזדמנות להיזכר במספרים מ1-100 לראות איך אומרים אותם לפני שמות עצם,
כדי שנוכל להגיד חבר אחד,
שתי מורות, שלושה ספרים,
חמש עשרה מכוניות, שבעים וחמש כוסות.
ילד אחד - וַלַד וַאחַד.
מכונית אחת - סַיַארַה וַחַדֵה.
שני ילדים - הופה,
פה פתאום אנחנו צריכים להשתמש בצורת הזוגי שרק הזכרנו.
פשוט צריך להוסיף ין בסוף המילה.
וַלַדֵין - שני ילדים. כְּתַאבֵּין -שני ספרים.
שתי מכוניות- סַיַّארְתֵין.
מה עשיתי? לקחתי את סַיַّארַה, מילה שנגמרת ב-ה,
ובגלל שהטיתי אותה, אז כמו שלמדנו ביחידה הקודמת הפכתי את ה-ה לת,
והפלתי את התנועה לפני ה-ה. סיארתין.
שתי כוסות - כַּאסְתֵין. זה ממש מה שקורה בעברית!
שנה - שנתיים,
שפה - שפתיים.
אַעַ'לְّבַּכּ תְגִ'יבּ-לִי כַּאסְתֵין מַיّ?
סליחה, תוכל להביא לי שתי כוסות מים?
סיימנו עם אחד ושתיים.
שלוש עד עשר - למדנו את זה,
אומרים את הצורה הקצרה, ואז מילה ברבים:
תַלַת וּלַאד, תַלַת סַיַّארַאת. חַ'מְס וּלַאד, חַ'מְס סַיַّארַאת.
מעולה, אנחנו יודעים את שלוש עד עשר,
מה עם 11-99? כל זה, כמו שהזכרתי קודם, יהיה תמיד המספר -
ואז שם עצם ביחיד.
במקרה של 11-19, נשתמש בצורה עם ר בסוף: תַלַטַעְשַר וַַלַד - שלושה עשר ילדים.
תַלַטַעְשַר סַיַّארַה - שלוש עשרה מכוניות.
אַרְבַּע וּעִשְרִין וַלַד -עשרים וארבע ילדים.
אַרְבַּע וּעִשְרִין סַיַّארַה -עשרים וארבע מכוניות.
סִידִי עֹמְרוֹ חַ'מְסֵה וּסַבְּעִין סַנֵה -
סבא שלי גילו (או בן) שבעים וחמש שנה. סִתִّי עֹמֹרְהַא תַמַנִין סַנֵה -
סבתא שלי בת שמונים. אַללַّה יְטַוֵّל עֹמֹרְהַא -
שאלוהים יאריך את החיים שלה, זאת ברכה שאומרים כשמזכירים לרוב למישהו מבוגר.
אז בכל המקרים אמרתי את שם העצם ביחיד,
אחרי מספר מ11-99. כדי להגיד מאה -
משהו, נגיד מאה ילדים, גם נשתמש בצורת היחיד של המילה שאנו סופרים,
אבל נגיד מִית לפני. זה בצורת סמיכות כמו שלמדנו.
מִית וַלַד - מאה ילדים.
מִית בִּנְת - מאה בנות.